91

sores nostri, tam reges quam imperatores Karolus , Luodo·
wicuS, Arnolfus, Cuonradus, Heinricus avusque noster magni
nominis Otto paterque noster divae memoriae Otto, cunctas
res tam mobiles quam inmobiles ad aecclesiam sancti sal-
vatoriS, in qua pfficiosus Christi martyr Kilianus sociique ejus
corporaliter requiescunt, juste et legaliter pertinentes sub in-
munitatis suae clipeo semper tuerentur. Ad hoc etiam in eis-
dem kartulis scriptum habebatur, quod praedicti reges seu
imperatores per auctoritatis suae praecepta praefatae aeccle-
siae praesulibus concessissent et confirmassent, ut nullus co-
mes vel publicus judex ejusdem aecclesiae servos vel Sclavos
sive parochos, quos bargildon dicunt, seu Saxones, qui Nort-
helbinga dicuntur, sive caeteros accolas pro liberis hominibus
in ejusdem aecclesiae praediis manentes, qui se vel sua no-
valia ex viridi silva facta in jus et in ditionem praedictae
aecclesiae traderent vel adhuc tradere vellent, ad causas
audiendum vel freda exigendum, aut mansiones vel paratas
faciendum, vel eab eis ullam redibitionem requirendum vel ad
aliquod opus distringendum ullo umquam tempore praesumat.
Unde etiam idem venerabilis pontifex Heinricus nostrae po-
tentiae supplicavit, quatinus et nos praedictarum rerum de·
fensionem sub nostrae inmunitatis susciperemus tuitionem.
Cujus petitioni libenter aurem accomodavimus hancque no·
stram inmunitatem circa ipsam sedem ejusque praelatos scribi
mandavimus, in qua praecipimus firmiterque jubemus, qua-
tinus cuncta, quae ad praenominatam aecclesiam pertinent,
sive in agris vel terris cultis et incultis, seu in hominibus,
servis, SclaviS, Saxonibus vel· caeteris accolis, qui· se vel
suas res illuc aliquomodo manciparunt vel adhuc mancipare
volunt, cujuscumque sint nationis cujusve conditionis, quo·
cumque jure debeant vivere, tuta et defensa sub nostra in-
munitate liceat manere, nec quisquam publicus judex in aliqua
re praefatos homines vel res audeat distringere vel inquie-
tare. Et ut hoc firmum inconvulsumque omni tempore ma-
neat, manu propria signum in ea fecimus sigilloque nostro
signare praecepimus.

