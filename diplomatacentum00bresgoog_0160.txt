 

140

firmiter observari volumus, ut, si quis comprovincialium
vestrorum aliquem de civibus in quovis imperii loco inva-
serit aut depredatus fuerit, vulneraverit aut occiderit, ru-
morque ad vos pervenerit, burgenses vestri illum insequantur,
et si deprehensus fuerit flagrante maleficiO, in civitatem Wor-
maciam deducatur et taliter de eo judicium sumatur, ac si
hec infra civitatem commisisset. Quod si aufugerit et a burÎ‡
gensibus capi nequiverit et in aliqua civitate vel castello re-
ceptus fuerit, burgenses illuc veniant et ipsum ab eis , qui
illum detinent, reposcant, et si eis presentatus fuerit, paci-
fice recedatur, sin autem et facultatem habuerint, potestative
ipsum auferant et si locus adeo munitus fuerit, ut evincere
subito non possint, obsidione eum cingant et nuncios ad
Wernherum de Bolant et fratrem ejus Phylippum mittant, ut
eis succurrant, et si per eorum auxilium locus expugnari
poterit, gratum habeatur3 sin autem, dictus Wernherus et
Phylippus nuncios suos cum vestris ad clemenciam impe-
rialem dirigant auxilium ejus imploraturos. Super integritate
itaquehujus pacis observanda primos et precipuos adjutores
.et conciliarios habere debetis antedictos de Bonlant confratres,
vicedominum, sculthetum, prefectum et judices de civitate,
qui vos precedant pariter, et si quid contra pacem hanc
factum fuerit, sicut imperium decet et justiciam et honorem
et commodum civitatis vobiscum emendent et ulciscantur.
Volentes igitur ut pax Wormaciensis juxta formam pre-
scriptam, insuper omnes traditiones et jura privilegiata ipsis
a divis Romanorum imperatoribus augustis, >domino Friderico
videlicet ,avo nostro et patre nostro Heinrico, salva perma-
neant et inconvulsa, auctoritate regia confirmamus, omnes
posteros nostros Romano regno post nos successuros rogantes
diligencius, ut sicut ipsi facta sua cupiunt illibata servari,
ita hujus privilegii nostram confirmationem fidelibus regni
Wormaciensibus munitam servare curent et illesam.

Signum Friderici Romanorum regis invictissimi et
regis Sycilic gloriosi (M).

